new1
# Πρόλογος
Η παρούσα εργασία ερευνά το πώς συνδέονται οι αισθήσεις μας και δημιουργούν την αντίληψη που έχουμε για τον κόσμο γύρω μας (πολυαισθητηριακή αντίληψη), ενώ εστιάζει στην σχέση της ακοής με την όραση. Προσεγγίζει το φαινόμενο της Συναισθησίας και ιδιαίτερα της Χρωμαισθησίας, ιδωμένο μέσα από το έργο συναισθητικών καλλιτεχνών. Εξετάζει επίσης, το πώς αυτή η σχέση των αισθήσεων έχει διαμορφώσει το καλλιτεχνικό πεδίο της Οπτικής Μουσικής και το πώς η τεχνολογία και η δημιουργία συγχρόνων οπτικοηχητικών πειραμάτων, μπορεί να συμβάλει στην πολυαισθητηριακή ανάγνωση ενός έργου τέχνης, μουσικού ή εικαστικού. Τέλος θα παρουσιαστεί η εργασία του μεταπτυχιακού φοιτητή Μίλη Γεωργίου.
# Εισαγωγή
Έχετε ποτέ αναρωτηθεί γιατί όταν βλέπουμε το κόκκινο χρώμα σκεφτόμαστε την ζέστη και όταν βλέπουμε το μπλε το κρύο; Ή γιατί όταν ακούμε ήχους με χαμηλή τονικότητα τους φανταζόμαστε  με  σκούρα και μουντά χρώματα και αντίστοιχα τις υψηλές τονικότητες, με φωτεινά;
(music synesthesia in contex Sachs)   Αυτό οφείλεται στις πολυαισθητηριακές ενώσεις, ένα από τα σημαντικά θέματα συζήτησης τη εποχή του Διαφωτισμού, που όμως δεν ανήκαν αποκλειστικά στη φιλοσοφία του δέκατου όγδοου αιώνα. Ξεκινώντας από την αρχαία Ελλάδα παρείσφρησαν στη φιλοσοφική σκέψη μέχρι και σήμερα, πολλές φορές εστιασμένα στην συγκεκριμένη σχέση μεταξύ ήχου και χρώματος.
Το θέμα αυτό θα απασχολήσει κι εμάς σε αυτή την εργασία. Θα αναφερθούμε στην λειτουργία των αισθήσεων και θα προσπαθήσουμε να κατανοήσουμε πως αυτές λειτουργούν στα άτομα με συναισθησία και ιδιαίτερα με χρωμοαισθησία. Θα μελετήσουμε παραδείγματα συναισθητικών καλλιτεχνών και θα δούμε πως η μελέτες για την πάθηση αυτή έχουν βοηθήσει στην κατανόηση τις λειτουργίας των αισθήσεων και των μη συναισθητικών ατόμων. Ακόμα, μέσα από μια ιστορική αναδρομή, θα εξετάσουμε πως πολλοί εικαστικοί καλλιτέχνες μας έδωσαν με τα έργα τους, τη δυνατότητα να βιώσουμε συναισθητικές καταστάσεις. Τέλος θα αναφερθούμε στην εξέλιξη της τεχνολογίας, που συνέβαλε στην ανάπτυξη πολλών συναισθητικών εργαλείων για την δημιουργία έργων τέχνης και επίσης πως όσο αυτή αλλάζει και εξελίσσεται, συμπαρασύρει την οπτική μας για την τέχνη.

#Το αντιληπτικό μας σύστημα και οι αισθήσεις.
Τι είναι όμως οι αισθήσεις; Είναι το αντιληπτικό μας σύστημα. Είναι το πολύτιμο εργαλείο που διαθέτουμε για να γνωρίσουμε τον κόσμο που μας περιβάλλει. Τα ερεθίσματα που παίρνουμε από το περιβάλλον διαβιβάζονται στον εγκέφαλό μέσω του κεντρικού νευρικού συστήματος και μας προκαλούν το αίσθημα.  Ο εγκέφαλός μας κάνει ουσιαστικά μια μεταμόρφωση του εξωτερικού ερεθίσματος σε περιστατικό συνείδησης. Ύστερα το αποθηκεύει ως μνήμη για να τα ανακαλέσει όταν τα χρειαστεί στο μέλλον. Στην διαδικασία αυτή της αντίληψης μπορεί να εμπλέκονται περισσότερες από μια αισθήσεις. Πριν ακόμα γευτούμε κάτι, το βλέπουμε και το μυρίζουμε. Ή ακόμα στο άκουσμα και μόνο του παφλασμού των κυμάτων, ανακαλούμε την εικόνα της φουρτουνιασμένης θάλασσας και μυρίζουμε την αρμύρα. Αυτό συμβαίνει γιατί οι αισθήσεις συνδέονται μεταξύ τους και συνεργάζονται για να μας δώσουν μια πιο ολοκληρωμένη εικόνα της εξωτερικής πραγματικότητας. Το αντιληπτικό μας σύστημα λοιπόν, λειτουργεί πολυαισθητηριακά.
Αν ρωτηθούμε σε ποιές αισθήσεις αναφερόμαστε θα απαντήσουμε χωρίς σκέψη στις εξής πέντε: την όραση, την ακοή, την αφή, την όσφρηση και την γεύση. Σ…...



#Συναισθησία
Γεγονός όμως είναι, πως η αντίληψη δεν λειτουργεί με τον ίδιο τρόπο σε όλους τους ανθρώπους. Σε κάποιους από μας η διέγερση μιας αίσθησης προκαλεί αυτόματα την αντίδραση μιας άλλης με αποτέλεσμα οι αισθήσεις να διασταυρώνονται. Το φαινόμενο αυτό ονομάζεται συναισθησία και τα άτομα στα οποία συμβαίνει συναισθητικά. Στα συναισθητικά άτομα λοιπόν, ένας ερεθισμός αισθητικός(π.χ. ένας ήχος) ή εννοιολογικός (π.χ. μια λέξη) προκαλεί στο άτομο την αυτόματη εμπειρία ενός άλλου ερεθισμού, χωρίς να εμπλέκεται καθόλου η συνείδηση(π.χ. ένας ήχος που αποκτά χρώμα και ταξιδεύει στο χώρο).
